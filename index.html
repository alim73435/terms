<html><head><meta http-equiv="Content-Type" content="text/html;charset=utf-8" /><link href="style.css" rel="stylesheet" type="text/css" /><title>Unknown</title></head><body><div class="calibre" id="calibre_link-0">
	<p class="block_"><span lang="hy" class="text_">Թարգմանություն անգլերենից</span></p>
	<p class="block_1"><span lang="en" class="text_"> </span></p>
	<p class="block_2"><span lang="en" class="text_1"> </span><span lang="hy" class="text_1">«Երակների</span><span lang="hy" class="text_2"> </span><span lang="hy" class="text_1">վարիկոզ հիվանդություն» հավելվածի ՄԱՍԻՆ</span></p>
	<p class="block_3">&nbsp;</p>
	<p class="block_2" lang="ru"></p>
	<p class="block_4"><span lang="hy" class="calibre1"><span class="calibre2">«Երակների վարիկոզ հիվանդություն» հավելված  մուտք  գործելիս օգտատերերը կտեսնեն «Երակների վարիկոզ հիվանդության մասին» հաղորդագրությունը, որտեղ ներկայացվում է հավելվածի նպատակը, այն է՝ թե ինչ է իրենից ներկայացնում հավելվածը</span></span><span lang="en" class="calibre1">,</span><span lang="hy" class="calibre1"> և Հավելվածից օգտվելու կարոնները և պայմանները: Հավելվածի բովանդակությանը ծանոթանալու համար՝ հարկավոր է ընդունել Հավելվածից օգտվելու այդ կարոնները և պայմանները։ Այդ հաղորդագրությունը կերևա բացվող ընտրացանկում:</span></p>
	<p class="block_9">&nbsp;</p>
	<p class="block_9">&nbsp;</p>
	<p class="block_2"><span lang="en" class="text_3">ԲԱՐԻ ԳԱԼՈՒՍ</span><span lang="hy" class="text_3">Տ</span><span lang="en" class="text_3"> </span><span lang="hy" class="text_1">«Երակների</span><span lang="hy" class="text_2"> </span><span lang="hy" class="text_1">վարիկոզ հիվանդություն» ՀԱՎԵԼՎԱԾ</span></p>
	<p class="block_3">&nbsp;</p>
	
	<p class="block_8"><span lang="hy" class="text_4">ԱՅՍ ՀԱՎԵԼՎԱԾԸ ՆԱԽԱՏԵՍՎԱԾ Է ՄԻԱՅՆ ԲՈՒԺԱՇԽԱՏՈՂՆԵՐԻ ՀԱՄԱՐ։ ՀԱՎԵԼՎԱԾԻՑ ՕԳՏՎՈՂՆԵՐԻՆ ԱՐԳԵԼՎՈՒՄ Է ՕԳՏՎԵԼ ՀԱՎԵԼՎԱԾԻՑ, ՊԱՏՃԵՆԵԼ ԿԱՄ ՏԱՐԱԾԵԼ ՀԱՎԵԼՎԱԾԸ ԵՎ (ԿԱՄ) ԴՐԱ ՄԱՍ ԿԱԶՄՈՂ ՆՅՈՒԹԵՐԸ ԳՈՎԱԶԴԱՅԻՆ ՆՊԱՏԱԿՈՎ ԿԱՄ ՀԱՎԵԼՎԱԾԻՑ ՕԳՏՎԵԼՈՒ ՍՈՒՅՆ ԿԱՆՈՆՆԵՐՈՎ ԵՎ ՊԱՅՄԱՆՆԵՐՈՎ ՍԱՀՄԱՆՎԱԾ ՆՊԱՏԱԿՆԵՐԻՑ ԲԱՑԻ ՈՐԵՎԷ ԱՅԼ ՆՊԱՏԱԿՈՎ։ </span></p>
	<p class="block_10" lang="hy">&nbsp;</p>
	<p class="block_11" lang="hy">1. Ներածություն </p>
	<p class="block_12" lang="hy">«Լե Լաբողատուաղ Սեղվիե» (Les Laboratoires Servier) ընկերությունը գործարկել է «Երակների վարիկոզ հիվանդություններ» հավելվածը, որից օգտատերերը կարող են օգտվել անվճար «Google Play» և «iTunes Store» հարթակների միջոցով:</p>
	<p class="block_12" lang="hy">Ինչպես նշված է «Հավելվածի ՄԱՍԻՆ» բաժնում, այս հավելվածը նախատեսված է բուժաշխատողների համար և կրում է ուսուցողական բնույթ։</p>
	<p class="block_11" lang="hy">2. Սահմանումներ</p>
	<p class="block_13"><span lang="hy" class="text_5">Հավելվածից օգտվելու սույն կանոններում և պայմաններում ներկայացված ստորև եզրույթները՝ եզակի թե հոգնակի թվով, ունեն հետևյալ նշանակությունը</span><span lang="hy" class="text_6">․</span><span lang="hy" class="text_7"> </span></p>
	<p class="block_12"><b lang="hy" class="calibre3">«Հավելված»՝</b><span lang="hy"> նշանակում է «iPAD/iPhone/Android» համակարգերի համար նախատեսված «Երակների վարիկոզ հիվանդություն» անունով բջջային հավելվածը։  </span></p>
	<p class="block_8"><span lang="hy" class="text_8">«Տվյալներ»՝</span><span lang="hy" class="text_9"> նշանակում է ցանկացած տեղեկատվություն կամ ֆայլ, որն Օգտատիրոջ կողմից վերբեռնվել է Հավելված կամ Հավելվածից օգտվելու միջոցով և (կամ) մշակվել է Հավելվածից օգտվելու արդյունքում՝ ի թիվս այլոց ներառելով հետևյալը՝ անձնական տվյալները՝ գործող օրենքներում և կանոնակարգերում, այդ թվում՝ «Անձնական տվյալների մշակման և այդ տվյալների ազատ տեղաշարժի (շրջանառության) մասին» թիվ 2016/679 կանոնակարգի («Տվյալների պաշտպանության ընդհանուր կանոնակարգ» կամ </span><span lang="hy" class="text_8">ՏՊԸԿ (GDPR)</span><span lang="hy" class="text_9">) 4-րդ հոդվածի 1-ին մասում ամրագրված սահմանման իմաստով։</span></p>
	<p class="block_14">&nbsp;</p>
	<p class="block_8"><span lang="hy" class="text_8">«</span><b lang="hy" class="calibre4">Հավելվածից օգտվելու կանոններ և պայմաններ</b><span lang="hy" class="text_8">»՝</span><span lang="hy" class="text_9"> նշանակում է սույն փաստաթղթում սահմանված «Երակների վարիկոզ հիվանդություն» հավելվածից Օգտվելու ընդհանուր պայմանները։</span><span lang="hy" class="text_10"><span class="tab">&nbsp;&nbsp;&nbsp;&nbsp;&nbsp;&nbsp;</span></span></p>
	<p class="block_12"><span lang="hy" class="text_11">«Օգտատեր (Օգտատերեր)»</span><span lang="hy" class="text_12">՝ </span><span lang="hy" class="text_13">նշանակում է սույն Հավելվածից օգտվող ցանկացած անձ։</span></p>
	<p class="block_12"><b lang="hy" class="calibre3">«Հարթակ»</b><span lang="hy">՝ <span class="calibre5">նշանակում է  «</span></span><span lang="hy">Apple Store» և «Google Play» էլեկտրոնային խանութները։</span></p>
	<p class="block_12"><b lang="hy" class="calibre3">«Սեղվիե»՝ </b><span lang="hy">նշանակում է «Լե Լաբողատուաղ Սեղվիե» (Les Laboratoires Servier) Ֆրանսիայի օրենսդրությամբ գրանցված և կառավարվող մասնավոր ընկերությունը, որի իրավաբանական հասցեն է՝ Ֆրանսիա, 92284 Սյուրեն, Ռյու Կարնո փողոց 50, և որը գրանցված է Նանտեր քաղաքում՝ 085 480 796 համարով, և որը պատշաճ կարգով ներկայացված է Րաֆֆի Սուսանիի կողմից, ով հանդես է գալիս որպես «Լե Լաբողատուաղ Սեղվիե» ընկերության ներկայացուցիչ։</span></p>
	<p class="block_13"><span lang="hy" class="text_14">«Փոխկապակցված անձ (անձինք)»՝</span><span lang="hy" class="text_5"> նշանակում է՝ (i) «Սեղվիե» ընկերության նկատմամբ ուղղակի կամ անուղղակի հսկողություն իրականացնող ցանկացած կազմակերպություն</span><span lang="hy" class="text_6">․</span><span lang="hy" class="text_5"> (ii) Առևտրային օրենսգրքի L.233-1 հոդվածի իմաստով Պատվիրատուի հսկողության տակ գտնվող կազմակերպությունները, և (iii) «Սեղվիե» ընկերության հետ միասին համատեղ հսկողության տակ գտնվող կամ «Սեղվիե» ընկերության նկատմամբ հսկողություն իրականացնող կազմակերպության հսկողության ներքո գտնվող ընկերությունները՝ պայմանով, որ այդ հսկողությունը կրում է շարունակական բնույթ և իրականացվում է Առևտրային օրենսգրքի L.233-1 և L.233-3 հոդվածների դրույթներին համապատասխան՝ բացառությամբ համատեղ ձեռնարկությունների։</span></p>
	<p class="block_11" lang="hy">3. Նպատակը<span class="tab">&nbsp;&nbsp;&nbsp;&nbsp;&nbsp;&nbsp;</span></p>
	<p class="block_12" lang="hy">Հավելվածից օգտվելու սույն կանոնների և պայմանների նպատակն է սահմանել հավելվածից օգտվելու պայմանները:</p>
	<p class="block_12" lang="hy">Հավելվածից օգտվելու սույն կանոնները և պայմանները վերաբերում են հավելվածից օգտվող բոլոր օգտատերերին: Հավելված մուտք գործելու ու դրանից օգտվելու համար հարկավոր է անվերապահ և լիարժեք ընդունել և պահպանել Հավելվածից օգտվելու սույն կանոններով և պայմաններով նախատեսված բոլոր պայմաններն ու կանոնները։ </p>
	<p class="block_11" lang="hy">4. Հավելվածից օգտվելու սույն կանոնների և պայմանների ընդունում և փոփոխում</p>
	<p class="block_12" lang="hy">Մուտք գործելով հավելված՝ օգտատերերը հայտարարում են, որ ծանոթացել են Հավելվածից օգտվելու սույն կանոններին և պայմաններին և հստակ ընդունում են դրանք առանց վերապահումների և (կամ) որևէ փոփոխման:</p>
	<p class="block_12" lang="hy">«Սեղվիե» ընկերությունը կարող է ցանկացած պահի թարմացնել Հավելվածից օգտվելու սույն կանոնները և պայմանները՝ առանց ծանուցում ներկայացնելու կամ իր որոշումը հիմնավորելու պարտավորության: Ուստիև, հորդորում ենք օգտատերերին կանոնավոր կերպով ծանոթանալ Հավելվածից օգտվելու սույն կանոններին և պայմաններին՝ ցանկացած փոփոխության մասին տեղեկանալու համար: </p>
	<p class="block_11" lang="hy">5. Հավելվածի հասանելիությունը </p>
	<p class="block_12" lang="hy">5.1 Հավելվածը հասանելի է անվճար։</p>
	<p class="block_12" lang="hy">Օգտատերերն ունեն համակարգչային ծրագրեր և անձնական կամ մասնագիտական էլեկտրոնային հաղորդակցման գործիքներ, որոնց միջոցով մուտք են գործում հավելված: Օգտատերերն ընդունում են, որ ունեն հավելվածից օգտվելու համար անհրաժեշտ բոլոր հմտությունները։</p>
	<p class="block_12" lang="hy">«Սեղվիե» ընկերությունը կարող է նաև առանց օգտատերերին ծանուցելու դադարեցնել, կասեցնել կամ փոփոխել Հավելվածի հասանելիությունը ցանկացած հիմքով, այդ թվում՝ անվտանգության նկատառումներից ելնելով, ծրագրային ռեսուրսների վերակազմավորման, Հավելվածի տեխնիկական սպասարկման կամ բարելավման կամ տեղեկատվության հասանելիությունը բարելավելու համար։ «Սեղվիե» ընկերությունը պատասխանատվություն չի կրում նման ընդհատումների հետևանքով պատճառված վնասի, ներառյալ՝ ցանկացած Տվյալների և մասնավորապես՝ Հավելվածի տվյալների կորստի համար։</p>
	<p class="block_12" lang="hy">5.2 Օգտատերերը կարող են օգտվել հավելվածից այն ներբեռնելուց հետո։ Հավելվածի գործիքներին և նյութերին հասանելիություն ստանալու համար հարկավոր է ունենալ մուտքանուն և գաղտնաբառ:  </p>
	<p class="block_12" lang="hy">5.3 ՀԱՎԵԼՎԱԾԸ ՆԱԽԱՏԵՍՎԱԾ Է ԳՈՐԾՆԱԿԱՆ/ԱՆՁՆԱԿԱՆ ՕԳՏԱԳՈՐԾՄԱՆ ՀԱՄԱՐ ԵՎ ԿՐՈՒՄ Է ՈՒՍՈՒՑՈՂԱԿԱՆ ԲՆՈՒՅԹ։  </p>
	<p class="block_13"><span lang="hy" class="text_5">ԵՎ ՊԱՐՏԱՎՈՐՎՈՒՄ Է</span><span lang="hy" class="text_6">․</span><span lang="hy" class="text_5"> </span></p>
	<p class="block_13"><span lang="hy" class="text_7">- ՉՊԱՏՃԵՆԵԼ, ՉՏԱՐԱԾԵԼ, ՉՀՐԱՊԱՐԱԿԵԼ ԿԱՄ ՉՕԳՏԱԳՈՐԾԵԼ ՍՈՒՅՆ ՀԱՎԵԼՎԱԾԸ ԵՎ (ԿԱՄ) ԴՐԱ ՄԱՍ ԿԱԶՄՈՂ ՆՅՈՒԹԵՐԸ, ԲԱՑԱՌՈՒԹՅԱՄԲ՝ ՕԳՏԱՏԻՐՈՋ ԱՆՁՆԱԿԱՆ ՏՎՅԱԼՆԵՐԻ, ՄԱՍՆԱՎՈՐԱՊԵՍ՝ ԳՈՎԱԶԴԱՅԻՆ ՆՊԱՏԱԿՆԵՐՈՎ ԿԱՄ </span><span lang="hy" class="text_15">ՀԱՎԵԼՎԱԾԻՑ ՕԳՏՎԵԼՈՒ ՍՈՒՅՆ ԿԱՆՈՆՆԵՐՈՎ ԵՎ ՊԱՅՄԱՆՆԵՐՈՎ ՍԱՀՄԱՆՎԱԾ ՆՊԱՏԱԿՆԵՐԻՑ ԲԱՑԻ ՈՐԵՎԷ ԱՅԼ ՆՊԱՏԱԿՈՎ</span><span lang="hy" class="text_16">․</span><span lang="hy" class="text_7"> </span></p>
	<p class="block_12" lang="hy">- ՀԱՎԵԼՎԱԾԻՑ ՕԳՏՎԵԼ ԽԻՍՏ ՄԱՍՆԱԳԻՏԱԿԱՆ/ԱՆՁՆԱԿԱՆ ՆԿԱՏԱՌՈՒՄՆԵՐՈՎ։</p>
	<p class="block_11" lang="hy">6. Գործառույթներ</p>
	<p class="block_12"><span lang="hy" class="text_12">6.1 «Սեղվիե» ընկերությունը հավելվածը հասանելի է դարձնում առցանց և տարածում է այն «Google Play» և «iTunes Store» հարթակների միջոցով։ Յուրաքանչյուր օգտատեր լիազորված է օգտվել այս հավելվածից՝ </span><span lang="hy">Հավելվածից օգտվելու սույն կանոններին և պայմաններին համապատասխան։</span><span lang="hy" class="text_12"> </span></p>
	<p class="block_12"><span lang="hy" class="text_12">6.2 Հավելված մուտք գործելուց հետո օգտատերերը կարող են ծանոթանալ հավելվածի նյութերին, դիտել տեսանյութեր</span><span lang="hy"> </span><span lang="hy" class="text_12">քրոնիկ երակային հիվանդության/Դետրալեքս 1000 դեղորայքի (CVD/Detralex 1000) <span class="calibre5">մասին, կարդալ էլեկտրոնային տեղեկագրեր և ներկայացնել մասնագետների հետ առցանց  զրուցելու հայ</span></span><span lang="hy" class="text_12">տեր:</span></p>
	<p class="block_11" lang="hy">7. Մտավոր սեփականություն</p>
	<p class="block_12" lang="hy">7.1 Հավելվածի մտավոր սեփականության իրավունքները</p>
	<p class="block_12"><span lang="hy">Հավելվածից օգտվելու սույն կանոններին և պայմաններին բավարարելու դեպքում </span><span lang="hy" class="text_12">«Սեղվիե» ընկերությունը սույն Հավելվածից օգտվող օգտատերերին տրամադրում է սահմանափակ իրավունքներով օգտատիրոջ արտոնագիր, որը որևէ երրորդ անձի փոխանցման կամ զիջման ենթակա չէ և նախատեսում է բացառապես Հավելված մուտք գործելը և դրանից օգտվելը և (կամ) բացառապես անձնական օգտագործման համար բջջային սարքավորումների վրա Հավելվածի պատճենի ներբեռնումը, տեղադրումը և գործածումը և Հավելվածի պատճենումը՝ </span><span lang="hy">Հավելվածից օգտվելու սույն կանոններով և պայմաններով նախատեսված նպատակներին համապատասխան։</span></p>
	<p class="block_12" lang="hy">7.2 Հավելվածի մաս կազմող նյութերի նկատմամբ կիրառելի մտավոր սեփականության իրավունքները</p>
	<p class="block_12" lang="hy">Սույն Հավելվածի ընդհանուր կառուցվածքը, տեքստային հատվածները, պատկերները՝ ինչպես շարժական, այնպես էլ ոչ շարժական, հնչյունները, ծրագրակազմը, տվյալների բազաները և հավելվածի մաս կազմող այլ տարրերը և տվյալներից բացի դրա մաս կազմող նյութերը պաշտպանված են մտավոր սեփականության իրավունքներով: Այդ իրավունքները «Սեղվիե» ընկերությանը պատկանում են որպես հեղինակի կամ երրորդ անձանցից դրանք ձեռքբերելու հիմքով: Այս առումով «Սեղվիե» ընկերությունն ունի բոլոր իրավունքները այդ նյութերը լայն հանրության համար հրապարակելու համար։</p>
	<p class="block_12" lang="hy">7.3 Արտոնագրի գործողության ժամկետը</p>
	<p class="block_12"><span lang="hy">Սույն արտոնագիրը տրամադրվում է աշխարհի բոլոր երկրներից Օգտատերերին այն ժամկետով, որով «Սեղվիե» ընկերությունը համապատասխան պահանջով տրամադրում է հասանելիության թույլտվություն՝ միայն ե<span class="calibre5">րակների վարիկոզ հիվանդությանը վերաբերող եզրույթների մասնագիտական բառարանից օգտվելու համար։    </span></span><span lang="hy"> </span></p>
	<p class="block_12" lang="hy">7.4 Ուստիև՝ Օգտատերերին խստիվ արգելվում է վերարտադրել և (կամ) ներկայացնել այս նյութերը (ինչպես ներկայացված է 7.1 և 7.2 կետերում): Բացի այդ, խստիվ արգելվում է սույն հավելվածի մաս կազմող որևէ նյութի բնօրինակի կամ ածանցյալ ձևի ցանկացած նպատակով խմբագրում, թարգմանություն, փոխակերպում, փոփոխում, վերադասավորում կամ տարածում։</p>
	<p class="block_12" lang="hy">Ցանկացած ձևով և ցանկացած միջոցով նշված նյութերի ներկայացումը և (կամ) վերարտադրումը համարվում է իրավախախտում, որի համար նախատեսված է պատիժ L.335-2 հոդվածներով և Մտավոր սեփականության օրենսգրքի դրույթներով, և որը կատարած անձը կարող է ենթարկվել քրեական և (կամ) քաղաքացիական պատասխանատվության։</p>
	<p class="block_12" lang="hy">Նույն տրամաբանությամբ՝ «Սեղվիե» ընկերության ապրանքանիշերը և բոլոր մնացած ապրանքանիշները, սպասարկման նշանները և պատկերանշանները (լոգո) հանդիսանում են գրանցված ապրանքանիշներ և պաշտպանված են Մտավոր սեփականության օրենսգրքով: Այս ապրանքանիշների ամբողջական կամ մասնակի վերարտադրությունը և գործածումը համարվում է իրավախախտում, և այն կատարած անձը կենթարկվի պատասխանատվության։ </p>
	<p class="block_12" lang="hy">Հավելվածում նշված «Սեղվիե» ընկերությանը չպատկանող բոլոր ընկերությունների անվանումները պաշտպանված են մտավոր սեփականության իրավունքներով:</p>
	<p class="block_11" lang="hy">8. Անձնական տվյալներ և «քուքի» ֆայլեր </p>
	<p class="block_15" lang="hy">Տե՛ս՝ Գաղտնիության քաղաքականությունը։</p>
	<p class="block_11" lang="hy">9. Պաստասխանատվություն</p>
	<p class="block_12" lang="hy">Սույն Հավելվածը տրամադրվում է ընթացիկ վիճակում։ Հավելվածի գործածումը և աշխատանքն ապահովված չեն «Սեղվիե» ընկերության կողմից հստակ կամ ենթադրաբար ներկայացվող որևէ երաշխիքով։</p>
	<p class="block_12" lang="hy">10.1 Նյութ</p>
	<p class="block_16" lang="hy">1. «Սեղվիե» ընկերության պատասխանատվության սահմանափակում</p>
	<p class="block_12" lang="hy">«Սեղվիե» ընկերությունը պետք է ողջամիտ ջանքեր գործադրի՝ Օգտատերերին հասանելի և ստուգված տեղեկատվություն տրամադրելու համար:</p>
	<p class="block_12" lang="hy">«Սեղվիե» ընկերության կողմից տրամադրված տեղեկատվությունը կրում է բացառապես բացատրական բնույթ։ «Սեղվիե» ընկերությունը չի երաշխավորում հավելվածում հրապարակված տեղեկատվության ճշտությունը, ամբողջականությունը կամ արդիականությունը: Ուստիև՝ Օգտատերերը պարտավորվում են ճշտել այդ տեղեկատվությունը և ընդունում են, որ բացառապես իրենք են պատասխանատու այդ տեղեկատվությունից օգտվելու համար:</p>
	<p class="block_12" lang="hy">Ուստիև՝ «Սեղվիե» ընկերությունը պատասխանատվություն չի կրում այդ տեղեկատվության հավաստի կամ ամբողջական չլինելու կամ հավելվածում որևէ տեղեկատվության բացակայության համար:</p>
	<p class="block_12" lang="hy">Հավելվածում առկա «Սեղվիե» ընկերության ապրանքից և ծառայություններից բացի որևէ այլ ապրանքին և ծառայություններին վերաբերող ցանկացած տեղեկատվություն տրամադրվում է բացառապես տեղեկատվական նպատակներով: Ուստիև՝ նման տեղեկատվությունը և ապրանքը հաստատված չեն «Սեղվիե» ընկերության կողմից։</p>
	<p class="block_16" lang="hy">2. Օգտատիրոջ պատասխանատվությունը</p>
	<p class="block_12" lang="hy">Օգտատերերը կարող են փոխազդել հավելվածի հետ՝ մուտքագրելով տեղեկություններ և (կամ) իրենց տվյալները: Օգտատերը պարտավոր է մուտքագրել ճիշտ, ճշմարիտ, արդիական, ամբողջական և օրինական տեղեկատվություն և տվյալներ:</p>
	<p class="block_13"><span lang="hy" class="text_5">Օգտատերերը համաձայնում են ապահովել հավելվածում հրապարակման համար մուտքագրված իրենց նյութերի համապատասխանությունը բոլոր գործող օրենքներին և կանոնակարգերին: Արգելվում է հրապարակել որևէ նյութ, որը կազդի կամ կարող է ազդել հետևյալի վրա, ընդ որում՝ այս ցանկը սպառիչ չէ</span><span lang="hy" class="text_6">․</span><span lang="hy" class="text_5"> </span></p>
	<p class="block_13"><span lang="hy" class="text_5">- հասարակական կարգ կամ բարոյականություն</span><span lang="hy" class="text_6">․</span></p>
	<p class="block_13"><span lang="hy" class="text_5">- երրորդ կողմի իրավունքներ (լուսանկարներից օգտվելու իրավունք, մասնավոր կյանքի անձեռնմխելիության իրավունք և այլն)</span><span lang="hy" class="text_6">․</span></p>
	<p class="block_12" lang="hy">- երրորդ կողմի և (կամ) «Սեղվիե» ընկերության մտավոր սեփականության իրավունքներ:</p>
	<p class="block_12" lang="hy">Այս առումով Օգտատերերը պարտավորվում են ապահովել, որ իրենց նյութերը կհամապատասխանեն համատեքստին և չեն պարունակի սուբյեկտիվ գնահատականներ և չափազանց կոշտ կամ վիրավորական հայտարարություններ և ոչ էլ ուղղակիորեն կամ անուղղակիորեն կբացահայտեն նրբանկատ համարվող տվյալներ (ռասայական կամ ազգային պատկանելության վերաբերյալ): Տվյալները չպետք է օգտագործվեն որևէ այլ նպատակով (օրինակ՝ քաղաքական, փիլիսոփայական կամ կրոնական հայացքներ, արհմիության անդամակցություն, առողջական վիճակին կամ սեռական կյանքին, կատարած իրավախախտումներին, դատվածությանը կամ անվտանգության միջոցներին առնչվող տվյալներ):</p>
	<p class="block_12" lang="hy">Օգտատերերը լիարժեք պատասխանատվություն են կրում իրենց տվյալների անօրինական օգտագործման և հրապարակման, ինչպես նաև համակարգչային վիրուսի, ծառայության կասեցման կամ ընդհատման կամ այլ պատճառներով իրենց սարքերի և տվյալների՝ երրորդ անձանց հասանելի դառնալու, վնասման, պատահական կորստի, փոփոխման վտանգից իրենց տվյալները պաշտպանելու համար:</p>
	<p class="block_12" lang="hy">Օգտատերերը հայտարարում են, որ իրենք ստանձնում են սույն հավելվածում իրենց տվյալների հրապարակումից բխող ամբողջական քաղաքացիական և քրեական պատասխանատվությունը։ Օգտատերերը փոխհատուցում են տրամադրում «Սեղվիե» ընկերությանը սույն հավելվածի մաս կազմող տեղեկատվության առնչությամբ երրորդ կողմի նախաձեռնած ցանկացած վարույթի դեպքում՝ վարույթի հիմքում ընկած պատճառից անկախ։ Բացի այդ, Օգտատերերը փոխհատուցում են տրամադրում «Սեղվիե» ընկերությանը ցանկացած բնույթի հայցի դիմաց, որն ընկերության դեմ ներկայացվել է որևէ շահագրգիռ անձի կողմից Օգտատերերի կողմից վերոնշյալ դրույթները չպահպանելու համար:</p>
	<p class="block_12" lang="hy">Բացի այդ, սույնով նշվում է, որ Օգտատերերի կողմից սույն կետով նախատեսված դրույթները չպահպանելու դեպքում «Սեղվիե» ընկերությունն իրեն իրավունք է վերապահում հավելվածից հեռացնել ցանկացած վիճելի տվյալ՝ չնայած առանց Օգտատերերին ծանուցելու նրանց մուտքը հավելված կասեցնելու կամ դադարեցնելու վերջինիս իրավունքին։</p>
	<p class="block_12" lang="hy">10.2. Սարքավորումների խափանում </p>
	<p class="block_12" lang="hy">Հաշվի առնելով այն հանգամանքը, որ համացանցային տիրույթն անհնար է վերահսկել, «Սեղվիե» ընկերությունը պատասխանատվություն չի կրում հետևյալի համար.</p>
	<p class="block_13"><span lang="hy" class="text_5">- սմարթֆոնին, պլանշետին պատճառված որևէ ուղղակի կամ անուղղակի վնաս և մասնավորապես՝ շահույթի կորստի, հաճախորդների կամ տվյալների կորստի հետ կապված վնաս, որը կարող է պատճառվել, ի թիվս այլոց, հավելվածից օգտվելու կամ, ընդհակառակը, Հավելվածից օգտվելու անհնարինության պատճառով</span><span lang="hy" class="text_6">․</span></p>
	<p class="block_12"><span lang="hy" class="text_12">- համակարգչային վիրուսի,</span><span lang="hy"> «</span><span lang="hy" class="text_12">Տրոյական ձի» կամ որևէ այլ վնասակար ծրագրի փոխանցման հետևանքով պատճառված վնաս, օրինակ՝ սմարթֆոնի աշխատանքի խափանում կամ անսարքություն կամ պատշաճ աշխատանքի խանգարում:</span></p>
	<p class="block_12" lang="hy">Օգտատերերն ընդունում են, որ իրենք են պատասխանատու իրենց բջջային սարքերի համակարգերը համակարգչային վիրուսներից կամ այլ փոփոխություններից պաշտպանելու համար հակավիրուսային ծրագիր տեղադրելու համար։</p>
	<p class="block_11" lang="hy">11. Դեղորայքի ազդեցության մշտադիտարկում<span class="tab1">&nbsp;&nbsp;&nbsp;&nbsp;&nbsp;&nbsp;</span></p>
	<p class="block_12"><span lang="hy" class="text_12">Որևէ կողմնակի ազդեցություն նկատելու դեպքում, որը, Ձեր կարծիքով, կապված է դեղամիջոցի օգտագործման հետ, դիմեք բժշկի: Կարող եք նաև հարցում ներկայացնել պատասխանատու անձին՝ </span><span lang="hy" class="text_17">mariam.antonyan@</span><a lang="hy" target="_blank" href="http://servier.com/?fbclid=IwAR2OtAj0ibvfCLtCUZGaJgwyAjTwXHRuhCAQQu2apSxRa_tbJNXfrPDhl5Q" class="text_18">servier.com</a><span lang="hy" class="text_19"> </span><span lang="hy" class="text_12">էլեկտրոնային փոստին կամ զանգահարել հետևյալ հեռախոսահամարին՝ 374 91032080։</span></p>
	<p class="block_11" lang="hy">12. Աջակցություն</p>
	<p class="block_12" lang="hy">«Սեղվիե» ընկերությունը չի ապահովում Հավելվածի հետ կապված որևէ աջակցության տրամադրում։</p>
	<p class="block_11" lang="hy">13. Կիրառելի օրենսդրություն և ընդդատություն</p>
	<p class="block_12"><span lang="hy" class="text_12">13.1 Հավելվածի մաս կազմող նյութերը, ինչպես նաև </span><span lang="hy">Հավելվածից օգտվելու սույն կանոնները և պայմանները </span><span lang="hy" class="text_12">կարգավորվում են Ֆրանսիայի օրենսդրությամբ՝ ինչպես նյութական իրավունքի, այնպես էլ՝ դատավարական ընթացակարգերի կանոններով:</span></p>
	<p class="block_12"><span lang="hy" class="text_12">13.2 </span><span lang="hy">Հավելվածից օգտվելու սույն կանոնների և պայմանների </span><span lang="hy" class="text_12">մեկնաբանության կամ կատարման հետ կապված</span><span lang="hy"> ց</span><span lang="hy" class="text_12">անկացած վեճ և (կամ) խնդիր ենթակա է կարգավորման Ֆրանսիայի դատարաններում:</span></p>
	<p class="block_11" lang="hy">15. Իրավական ծանուցումներ և վերապահումներ</p>
	<p class="block_12" lang="hy">Հավելվածը հասանելի է «Google play» և «iTunes Store» հարթակներում՝ Հայաստանում գտնվող օգտատերերի համար բացառապես «Լե Լաբողատուաղ Սեղվիե» ընկերության օգտահաշվի միջոցով։</p>
	<p class="block_12" lang="hy">Նյութերը պաշտպանված են մտավոր սեփականության իրավունքով:</p>
	<p class="block_12" lang="hy">Հավելվածը հրապարակվում է «Սեղվիե» ընկերության միջոցով։</p>
	<p class="block_12" lang="hy">Հավելվածի հրապարակման մասով ղեկավարը Ռաֆի Սուսանին է, ով, լինելով «Սեղվիե» ընկերության ներկայացուցիչ, հանդես է գալիս որպես ծրագրի ղեկավար:</p>
	<p class="block_17" lang="hy">Կոնտակտային անձ՝</p>
	<p class="block_12" lang="hy">Ռաֆի Սուսանի</p>
	<p class="block_15"><a lang="hy" href="mailto:Rafi.soussani@servier.com" class="text_20">Rafi.soussani@servier.com</a></p>
	<p class="block_15" lang="hy">+374 99 300184</p>
	<p class="block_18"><i lang="hy" class="calibre6">Հավելվածի ամսաթիվը և տարբերակը՝ 21</i><i lang="en" class="calibre6">.</i><i lang="hy" class="calibre6">12</i><i lang="en" class="calibre6">.</i><i lang="hy" class="calibre6">2021</i></p>
	<p class="block_19" lang="hy">Հավելվածից օգտվելու ընդհանուր պայմանների մասին սույն փաստաթղթի ամսաթիվը և տարբերակը՝ 21.12.2022</p>
	<p class="block_12" lang="hy"> </p>
	<p class="block_20">&nbsp;</p>
	<p class="block_21">&nbsp;</p>
	<p class="block_22"><b lang="hy" class="calibre4"><span class="calibre2">    </span></b><span lang="hy" class="text_21">Սեղմելով «Ընդունում եմ» կոճակը՝ հաստատում եմ, որ սույն Հավելվածից օգտվելիս ամբողջությամբ ընդունում և պարտավորվում եմ պահպանել Հավելվածից օգտվելու սույն ընդհանուր պայմանները</span><b lang="hy" class="calibre4">։</b></p>
	<p class="block_5">&nbsp;</p>

</div>

</body></html>
